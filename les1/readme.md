# Photoshop Les 1

## Inleiding

### Photoshop vs Illustrator, Wat is nu het verschil

![Photoshop 1.0](http://creativebits.org/files/photoshop1.jpg "Photoshop 1.0")

Photoshop werd zoals de naam zelf zegt initieel ontworpen voor het bewerken van foto's. De eerste versie van Photoshop werd gelanceerd in 1998.
Door de jaren heen is de tool erg geëvolueerd en is het nog steeds een veelgebruikte tool voor (web)designers.

Illustrator zag het licht in 1987 en bestaat dus al 10 jaar langer dan Photoshop. Illustrator was vooral bedoelt voor het maken van Logos en grafisch ontwerp.

Het grootste verschil tussen Photoshop en Illustrator is dat Photoshop gebruik maakt van rasterafbeeldingen en dat Illustrator vectorieel is.

Een vectorafbeelding is een grafische voorstelling die opgebouwd is uit eenvoudige meetkundige objecten, zoals punten, lijnen, krommen, polygonen e.d. Complexe vormen ontstaan door combinaties van deze basisvormen. De afbeelding wordt beschreven door de formules van de objecten. Daardoor laten vectorafbeeldingen zich tot elk gewenst formaat vergroten zonder dat er kwaliteitsverlies optreedt.

Dit in tegenstelling tot een raster- of bitmapafbeelding, waarbij individuele pixels van het digitale canvas los worden ingekleurd. De resolutie voor de gekozen schaal ligt dan vast, als gevolg waarvan de afbeelding wazig of blokkerig wordt bij vergroting.

Hieronder zie je het verschil tussen vector (links) en raster (rechts)

![Verschil](https://upload.wikimedia.org/wikipedia/commons/3/39/Vector_vs_raster.png "")

[https://nl.wikipedia.org/wiki/Vectorafbeelding](https://nl.wikipedia.org/wiki/Vectorafbeelding)

### Alternatieven voor Photoshop

Photoshop is nog altijd een veelgebruikte tool maar doordat het initieel ontwikkeld werd voor Fotobewerking voelt Photoshop soms aan als overkill. Tegenwoordig bestaan er heel wat alternatieven voor Webdesign / User Interface Design.


#### 1. Sketch 4.0

[https://www.sketchapp.com/](https://www.sketchapp.com/)

![Sketch 4.0](https://www.sketchapp.com/static/images/home/app-icon.png "Sketch 4.0")

Sketch is tegenwoordig een heel populaire tool voor designers. Sketch legt de focus op interface design en maakt het makkelijk om te designen voor verschillende schermresoluties (desktop, tablet, smartphone). Bovendien is sketch heel gebruiksvriendelijk dankzij zijn simpele interface. Sketch wordt gebruikt door designers die werken bij Google, Facebook, etc. Het grootste nadeel van Sketch is dat het enkel beschikbaar  voor Mac OS (dus niet op Windows).

:eyeglasses:  [Article Design With Sketch](https://medium.com/design-with-sketch/design-with-sketch-92608a88c103#.uxovft23u)


#### 2. Adobe XD (Experience Design)

[http://www.adobe.com/products/experience-design.html](http://www.adobe.com/products/experience-design.html)

![Adobe XD](https://blogs.adobe.com/creativestation/files/2016/03/xd_preview1-1280x720.jpg "Adobe XD")

Adobe's variant op Sketch. Door de opkomst van Sketch zag Adobe steeds meer en meer designers switchen van Adoboe Photoshop / Illustrator naar Sketch. Adobe XD is redelijk recent en is nog niet helemaal op punt maar lijkt op een kopie van Sketch. Het voordeel van Adobe XD is dat het wel beschikbaar is voor Windows en Mac Os.


#### 3. Figma

[https://www.figma.com/](https://www.figma.com/)

![Figma](http://media.creativebloq.futurecdn.net/sites/creativebloq.com/files/images/2016/06/13/figma.jpg "Figma")


Figma is een nieuwe speler maar zeker één om in het oog te houden. Want het ziet er een veelbelovende tool uit. Figma is net zoals Sketch een gebruiksvriendelijke tool voor Webdesign / Interface design. Maar het grootste voordeel van Figma is dat het online in de browser gebeurt (en kan dus gebruikt worden op zowel Windows, Mac en Linux) bovendien kan je met meerdere mensen tegelijk designen / samenwerken.

:eyeglasses:  [Article Figma vs Sketch](https://medium.com/@mengto/figma-vs-sketch-c01e5e74eddd#.kzunurfgs)
